# Samarbeidsdeskens konkursregister

Konkursregisteret til Samarbeidsdesken kartlegger alle konkurser i norsk næringsliv. Det gjøres ved å monitorere alle [kunngjøringer](https://w2.brreg.no/kunngjoring/) publisert under konkurs/tvangsavvikling hos Brønnøysundsregisteret. 

Når det publiseres en kunngjøring om konkurs/tvangsavvikling, samler vi inn følgende informasjon: 

1. Virksomhetens navn  
2. Organisasjonsnummer  
3. Dato for kunngjøring  
4. Type kunngjøring
    - Innstilling av bobehandling  
    - Oppheving av konkurs  
    - Endring av kunngjøring fra Konkursregisteret  
    - Tvangsoppløsning  
    - Fortsettelse av bobehandling  
    - Tvangsavvikling  
    - Konkursåpning i hjemlandet  
    - Varsel om tvangsoppløsning  
    - Avslutning av bobehandling  
    - Konkursåpning  
5. URL til dokument


#### Bostyrer 

Samtidig samler vi inn informasjon om oppnevnt bostyrer. Informasjonen finner vi i dokumentet som publiseres sammen med kunngjøringen. 

Relasjonen mellom bostyrer og kunngjøring registreres ved hjelp av organisasjonsnummer, type kunngjøring og dato. 

Vi har følgende informasjon om bostyrer og bobehandlingen: 
1. Navn/tittel på bostyrer. 
2. Bostyreres forretningsadresse
3. Bostyrers forretningspostnummer
4. Bostyrers epost. 
5. Frist for å melde inn krav i boet.
6. [Fristdag](https://lovdata.no/lov/1984-06-08-59/§1-2). 


#### Roller

For å si noe om hvilke personer som er involvert i selskaper som går konkurs, samler vi inn alle roller i enhetsregisteret. Grunnen til det er at rollebeskrivelsene i en virksomhet som går konkurs forsvinner fra Brønnøysundsregistrerenes åpne data.

Siden vi ikke vi vet hvilke selskaper som går konkurs registrerer vi alle roller i norske virksomheter, i tillegg til alle rolleendringer. 

Rollebeskrivelsene inkluderer daglig leder/innehaver, nestleder, virksomhetens styre og varamedlemmer, regnskapsfører og revisor. 

#### Virksomheter i norsk næringsliv
For å samle inn alle roller i norsk næringsliv må vi også overvåke alle virksomheter. 

Det er ca 1.1 millioner registrerte virksomheter.

Vi registrerer alle nye virksomheter, og henter deretter alle rollene. 